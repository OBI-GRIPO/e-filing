# Εφαρμογή καταχώρησης αιτήσεων στον Οργανισμό Βιομηχανικής Ιδιοκτησίας

Διαδικτυακή εφαρμογή καταχώρησης αιτήσεων από τους ενδιαφερόμενους προς τον Ο.Β.Ι. για τη χορήγηση διαφόρων ειδών αδειών και πιστοποιητικών από την πλευρά του Οργανισμού. 
Συνοπτικά ο ενδιαφερόμενος,  αφού εγγραφεί ή συνδεθεί, είναι σε θέση να υποβάλλει όλα τα απαραίτητα δεδομένα καθώς και τα απαραίτητα αρχεία που τεκμηριώνουν το αίτημά του.
Στο ίδιο περιβάλλον ο ενδιαφερόμενος μπορεί σε επόμενο χρόνο να δει την/τις αίτηση/αιτήσεις του, να συμπληρώσει όπου και ότι επιτρέπεται και απαιτείται και να πληρώσει το αναλογούν ποσό σε ειδική διαδικασία.
Ο χρήστης-υπηρεσιακός παράγων έχει τη δυνατότητα να δει, επεξεργαστεί σε περιορισμένη κλίμακα και ανακτήσει ένα σύνολο αιτήσεων προκειμένου χειροκίνητα ή αυτόματα να μεταφέρει σε κάποιο άλλο σύστημα.

Πρόκειται για  έργο ανοιχτού λογισμικού που υλοποιείται με ανοιχτά πρότυπα και ευέλικτες μεθοδολογίες υλοποίησης σε συνεργασία με τον Οργανισμό Ανοιχτών  Τεχνολογιών [(ΕΕΛΛΑΚ)](https://eellak.ellak.gr/).  Πιο ειδικά εφαρμόστηκε η μεθοδολογία υλοποίησης εφαρμογών όπως περιγράφεται [εδώ](https://github.com/OBI-GRIPO/obi-prototype/wiki/%CE%A0%CE%B5%CF%81%CE%AF%CE%BB%CE%B7%CF%88%CE%B7).  Η εμπειρία που αποκτήθηκε από την χρήση  ευέλικτων μεθοδολογιών (agile/scrum) και εργαλείων ανοιχτού λογισμικού τεκμηριώνεται αναλυτικά στην [μελέτη](https://ellak.gr/wiki/index.php?title=%CE%A3%CF%87%CE%B5%CE%B4%CE%B9%CE%B1%CF%83%CE%BC%CF%8C%CF%82_%CE%BA%CE%B1%CE%B9_%CF%85%CE%BB%CE%BF%CF%80%CE%BF%CE%AF%CE%B7%CF%83%CE%B7_%CE%AD%CF%81%CE%B3%CF%89%CE%BD_%CF%80%CE%BB%CE%B7%CF%81%CE%BF%CF%86%CE%BF%CF%81%CE%B9%CE%BA%CE%AE%CF%82_%CE%BC%CE%B5_%CE%B5%CF%85%CE%AD%CE%BB%CE%B9%CE%BA%CF%84%CE%B5%CF%82_%CE%BC%CE%B5%CE%B8%CE%BF%CE%B4%CE%BF%CE%BB%CE%BF%CE%B3%CE%AF%CE%B5%CF%82_%CE%BA%CE%B1%CE%B9_%CE%B1%CE%BD%CE%BF%CE%B9%CF%87%CF%84%CF%8C_%CE%BB%CE%BF%CE%B3%CE%B9%CF%83%CE%BC%CE%B9%CE%BA%CF%8C).

### Συνοπτική περιγραφή της εφαρμογής

Η εφαρμογή αποτελείται τα εξής μέρη:

* Διαχείριση χρηστών
* Εισαγωγή αιτήσεων
* Διαχείριση αιτήσεων
* Διασύνδεση με το σύστημα πρωτοκόλλου 


Διαχείριση χρηστών 

Δικαίωμα εγγραφής στο σύστημα των αιτήσεων έχουν όσοι ταυτοποιούνται και πιστοποιούνται στο σύστημα σύμφωνα με τους κανόνες που έχει θέσει η Διοίκηση του Ο.Β.Ι. και που απορρέουν από την ελληνική και διεθνή νομοθεσία.  

Η εφαρμογή θα επιτρέπει την εγγραφή χρήστη που είτε: 

* ταυτοποιείται μέσω του συστήματος TAXIS της ΓΓΠΣ 
* είτε εγγράφεται, ταυτοποιείται και πιστοποιείται με τη χρήση της ψηφιακής του υπογραφής.

Στην πρώτη περίπτωση η διασφάλιση της χρονοσήμανσης και της εγκυρότητας των εγγράφων διασφαλίζεται με την ψηφιακή υπογραφή εντεταλμένου του Ο.Β.Ι. και με τη χρήση χρονοσήμανσης του συστήματος.
Ο χρήστης (με διακριτό ρόλο αιτουμένου) από τη στιγμή που εγγράφεται είναι σε θέση 
- να συμπληρώσει όλα τα απαιτούμενα δεδομένα για την εγκυροποίηση της αίτησής του αναρτήσει όλα τα απαραίτητα για τον ίδιο σκοπό αρχεία
- να αποθηκεύσει την αίτησή του για μελλοντική επεξεργασία προ της οριστικής καταχώρησης 
- να οριστικοποιήσει την αίτησή του 
- να πληρώσει το αναλογούν ποσό με πιστωτική κάρτα.
- να αναζητήσει παλαιότερη αίτησή του και να δει την κατάστασή της 
- να αναζητήσει παλαιότερη αίτησή του και να πληρώσει το αναλογούν ποσό που τυχόν εκκρεμεί.
Ο χρήστης από την πλευρά του Ο.Β.Ι. (με διακριτό ρόλο εντεταλμένου Ο.Β.Ι.) θα έχει δικαίωμα αναζήτησης συγκεκριμένης αίτησης ή συνόλου αιτήσεων προκειμένου να τις ανακτήσει για χρήση του συστήματος υποδοχής (πρωτοκόλλου) με αυτόματη ή ημιαυτόματη διαδικασία ή/και για  να αλλάξει την κατάσταση συγκεκριμένης αίτησης.

### Εισαγωγή αιτήσεων

Πρόκειται για διαδικτυακή εφαρμογή, η οποία θα επιτρέπει στον ενδιαφερόμενο να υποβάλει την αίτηση για το ζήτημα που τον ενδιαφέρει συμπληρώνοντας τις απαιτούμενες κατά περίπτωση πληροφορίες και υποβάλλοντας τα αναγκαία αρχεία.    Η εφαρμογή θα επιτρέπει την καταχώρηση των παρακάτω αιτήσεων:

- ΔΙΠΛΩΜΑ ΕΥΡΕΣΙΤΕΧΝΙΑΣ 
- ΠΙΣΤΟΠΟΙΗΤΙΚΟ ΥΠΟΔΕΙΓΜΑΤΟΣ ΧΡΗΣΙΜΟΤΗΤΑΣ 
- ΔΙΠΛΩΜΑ ΤΡΟΠΟΠΟΙΗΣΗΣ 
- ΜΕΤΑΦΡΑΣΗ ΕΥΡΩΠΑΪΚΟΥ ΔΙΠΛΩΜΑΤΟΣ ΕΥΡΕΣΙΤΕΧΝΙΑΣ 
- ΤΡΟΠΟΠΟΙΗΜΕΝΟ ΠΙΣΤΟΠΟΙΗΤΙΚΟ ΚΑΤΑΘΕΣΗΣ ΜΕΤΑΦΡΑΣΗΣ ΕΥΡΩΠΑΪΚΟΥ 
- ΠΕΡΙΟΡΙΣΜΕΝΟ ΕΥΡΩΠΑΙΚΟ ΔΙΠΛΩΜΑ  
- ΣΥΜΠΛΗΡΩΜΑΤΙΚΟ ΠΙΣΤΟΠΟΙΗΤΙΚΟ ΠΡΟΣΤΑΣΙΑΣ ΓΙΑ ΤΑ ΦΑΡΜΑΚΑ 
- ΣΥΜΠΛΗΡΩΜΑΤΙΚΟ ΠΙΣΤΟΠΟΙΗΤΙΚΟ ΠΡΟΣΤΑΣΙΑΣ ΓΙΑ ΦΥΤΟΠΡ/ΚΟ ΠΡΟΪΟΝ 
- ΣΥΜΠΛΗΡΩΜΑΤΙΚΟ ΠΙΣΤΟΠΟΙΗΤΙΚΟ ΠΡΟΣΤΑΣΙΑΣ ΠΑΙΔΙΑΤΡΙΚΩΝ ΦΑΡΜΑΚΩΝ 
- ΜΕΤΑΦΡΑΣΗ ΑΞΙΩΣΕΩΝ ΑΙΤΗΣΗΣ ΓΙΑ Ε.Δ.  
- ΤΟΠΟΓΡΑΦΙΑ ΠΡΟΙΝΤΩΝ ΗΜΙΑΓΩΓΩΝ  
- ΣΥΜΒΑΣΗ ΜΕΤΑΦΟΡΑΣ ΤΕΧΝΟΛΟΓΙΑΣ  
- ΒΙΟΜΗΧΑΝΙΚΑ ΣΧΕΔΙΑ 

Η εφαρμογή είναι ενιαία για όλες τις περιπτώσεις, συλλέγει αρχικά τα κοινά για όλες τις αιτήσεις στοιχεία και  ακολουθεί η συλλογή δεδομένων και αρχείων που απαιτούνται κατά περίπτωση.  
Τηρεί αυτομάτως και όλες τις απαιτούμενες για τη συμμόρφωση στους κανονισμούς πληροφορίες όπως ημερομηνίες κ.λ.π. 

Υπάρχει πρόβλεψη για διασύνδεση με σύστημα πρωτοκόλλου σύγχρονης τεχνολογίας. 

### Διαχείριση αιτήσεων

Οι εγγραφές  είναι διαχειρίσιμες είτε από τον χρήστη με το ρόλο αιτούντος είτε από χρήστη με ρόλο εντεταλμένου Ο.Β.Ι. 
Ο χρήστης - αιτών είναι σε θέση αφού ταυτοποιηθεί στο σύστημα να δει τις δικές του αιτήσεις, να πληρώσει ότι και όποτε οι κανονισμοί επιβάλλουν σχετικά και να αναρτήσει συμπληρωματικά αρχεία πάλι κατά τους σχετικούς κανονισμούς.
Ο χρήστης - ΟΒΙ  είναι σε θέση αφού ταυτοποιηθεί σχετικά να δει σύνολα αιτήσεων σύμφωνα με κριτήρια που θέτει, να αλλάξει την κατάσταση μιας αίτησης ή και να ανακτήσει σύνολο αιτήσεων για χρήση σε άλλο σύστημα ή και σε έντυπη μορφή.

### Μεθοδολογία και εργαλεία ανάπτυξης

Υιοθετήθηκε καινοτόμος μεθοδολογία που προκρίθηκε από τη σχετική μελέτη του ΕΠΙΣΕΥ (σύνδεσμος)  καθώς και τα προτεινόμενα από την ίδια μελέτη εργαλεία.  
Συγκεκριμένα 
οι φόρμες όπως έδειξε η βασική [ανάλυση]( https://github.com/OBI-GRIPO/e-filing/wiki) υλοποιηθηκαν με το  [form.io](https://github.com/formio/formio).  Ως σύστημα  BPM (Business Process Model) χρησιμποιείται το [Bonita](https://github.com/bonitasoft) και για την αποθήκευση και διαχείριση των απαιτουμένων αρχείων χρησιμοποιείται το alfresco. Ολα τα εργαλεία είναι ανοιχτού λογισμικού. 
Το περιβάλλον του χρήστη υλοποιήθηκε στο [Wordpress](https://github.com/WordPress/WordPress). 

Η εφαρμογή θα εγκατασταθεί στο g-cloud. Τα παραδείγματα και το περιβάλλον αρχικών δοκιμών  υλοποιήθηκαν ως containers σε [docker stack](https://docs.docker.com/get-started/part5/) για τη λειτουργία ανεξαρτήτως υποδομών μέχρι την τελική εγκατάσταση.

### Άδειες Χρήσης

Ο κώδικας των εφαρμογών διατίθεται με άδεια ανοιχτού λογισμικού [EUPL v1.2](https://opensource.org/licenses/EUPL-1.2) και τα έγγραφα της αναλύσης και τεκμηρίωσης με την άδεια [CC BY-SA 4.0](https://creativecommons.ellak.gr/2015/08/21/%CE%B5%CE%BD%CE%B1%CF%82-%CE%B1%CF%80%CE%BB%CF%8C%CF%82-%CE%BF%CE%B4%CE%B7%CE%B3%CF%8C%CF%82-%CE%B3%CE%B9%CE%B1-%CF%84%CE%B9%CF%82-%CE%AC%CE%B4%CE%B5%CE%B9%CE%B5%CF%82-creative-commons-4-0/). 

Τα παραπάνω προϊόντα ανοιχτού λογισμικού επιτρέπουν την ανάπτυξη συνθέτων επιχειρησιακών διαδικασιών που μπορούν να καλύψουν τόσο της τρέχουσες ανάγκες του οργανισμού όσο και μελλοντικές επεκτάσεις, για εναρμόνιση με νέες τεχνολογίες που θα καθιερωθούν μελλοντικά (π.χ. υπεραυτόματη εξυπηρέτηση με bot, διαδικασίες αξιοποίησης των καινοτομιών συνδυαστικά με χρήση ΑΙ για την ομαδοποίηση τους κλπ)

Όλα τα παραπάνω μελετήθηκαν, σχεδιάστηκαν και υλοποιήθηκαν με στόχο τη δημιουργία ενός εδραιωμένου παραδείγματος στην πράξη  για την  αντιμετώπιση βασικών ζητημάτων του Οργανισμού όπως :
 
* την υιοθέτηση μιας καινοτόμου μεθοδολογίας ανάλυσης και υλοποίησης εφαρμογών 
* την απλούστευση της καταγραφής και διαχείρισης των διαδικασιών 
* την υιοθέτηση συγκεκριμένων προτύπων και εργαλείων για την διαχρονική ασφαλή αρχειοθέτηση  των εγγράφων.
