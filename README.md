## Εισαγωγή
   
Πρόκειται για διαδικτυακή εφαρμογή, η οποία επιτρέπει στον ενδιαφερόμενο να υποβάλει την αίτηση για το ζήτημα που τον ενδιαφέρει συμπληρώνοντας τις απαιτούμενες κατά περίπτωση πληροφορίες και υποβάλλοντας τα αναγκαία ψηφιακά αρχεία.   Η εφαρμογή θα είναι προς το παρόν στην ελληνική γλώσσα αλλά το περιβάλλον που θα επιλεγεί θα πρέπει να έχει την πρόβλεψη να λειτουργήσει και στις άλλες τρεις επίσημες γλώσσες του Οργανισμού τουλάχιστον.  Η βασική της λειτουργικότητα θα πρέπει να την καθιστά ικανή να εξυπηρετήσει όλων των ειδών τις αιτήσεις.

Η εφαρμογή θα είναι ενιαία για όλες τις περιπτώσεις, θα συλλέγει αρχικά τα κοινά για όλες τις αιτήσεις στοιχεία όπως θα περιγραφούν και θα ακολουθεί η συλλογή δεδομένων και αρχείων που απαιτούνται κατά περίπτωση.  Θα τηρεί αυτομάτως και όλες τις απαιτούμενες για τη συμμόρφωση στους κανονισμούς πληροφορίες όπως ημερομηνίες κ.λ.π. και τέλος, θα έχει ενσωματωμένη διαδικασία πιστοποίησης του αιτούντος όπως θα αναλυθεί κατωτέρω και όπως θα εγκριθεί από τις νομικές υπηρεσίες και τη Διοίκηση του Οργανισμού.

O ΟΒΙ,παραλαμβάνει αιτήσεις, εγκρίνει και χορηγεί Τίτλους Βιομηχανικής Ιδιοκτησίας όλων των ειδών τις άδειες, βεβαιώσεις κ.λ.π. που είναι στη δικαιοδοσία του.  Τίποτε από αυτά δεν χορηγείται χωρίς την σχετική αίτηση του/ων ενδιαφερομένου/ων.  Προκειμένου να διευκολυνθεί η εσωτερική διαδικασία αλλά και ο ενδιαφερόμενος έχουν θεσπισθεί 13 μοντέλα αιτήσεων που εξυπηρετούν 7 οικογένειες διαδικασιών ανάλογα με το είδος του αιτήματος.
