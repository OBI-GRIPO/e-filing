# Πληρωμές μέσω ΔΙΑΣ 


## Συνοπτική περιγραφή της διαδικασίας

Από 3 Ιουλίου 2019 επισήμως ο ΟΒΙ διαθέτει στους ενδιαφερομένους καταθέτες τη δυνατότητα να πληρώνουν αυτόματα την αίτησή τους με καταβολή είτε μέσω τραπέζης στο γκισέ, είτε μέσω web banking, είτε σε ειδικό μηχάνημα σε όποια τράπεζα επιθυμεί από αυτές που διαθέτουν σχετική υποδομή (συστημικές).
Με την παραλαβή της αίτησης από το σύστημα και το πάτημα του κουμπιού Αποστολή (sumbission) παράγεται ένας κωδικός πληρωμής RF διαδικασία που είναι ακριβώς η ίδια με άλλους οργανισμούς (ΔΕΗ, ΟΤΕ κ.λ.π.).  Ταυτόχρονα, στα συστήματα των τραπεζών εμφανίζεται  η σχετική επιλογή για τον Οργανισμό.



### Λειτουργία 

Ο ενδιαφερόμενος - που υπενθυμίζεται ότι μπορεί να πληρώσει και μέσω κάρτας όπως πριν και μέσω masterpass - εφόσον επιλέξει την κατάθεση αντιγράφει τον RF κωδικό και τον χρησιμοποιεί για την πληρωμή από όποιο από τα προαναφερθέντα μέσο του είναι πιο πρόσφορο.
Την ίδια στιγμή της πληρωμής το σύστημα της Τραπέζης ειδοποιεί το efiling ότι η πληρωμή πραγματοποιήθηκε και την ίδια πάλι στιγμή το efiling θεωρεί την αίτηση πληρωμένη και η αίτηση ακολουθεί τη γνωστή διαδικασία.
Σημείωση : η πληρωμή ποσού διαφορετικού από το υπολογισθέν στην αίτηση δεν επιτρέπεται.
Εφόσον ο καταθέτης προσπαθεί να πληρώσει με έναν κωδικό πληρωμής που έχει ήδη πληρωθεί το σύστημα δεν του επιτρέπει πληρωμή και του επιστρέφει σχετικό μήνυμα.

### Γνωστοποίηση της πληρωμής στο Ταμείο

Υπενθυμίζεται και πάλι ότι για να έχει περάσει η αίτηση στο σύστημα διαχείρισης bonita σημαίνει απαρεγκλίτως ότι η αίτηση είναι πληρωμένη.  
Η τράπεζα ειδοποιεί ακαριαία με αποστολή email σε ειδικά ορισμένα άτομα ειδοποίηση πληρωμής της παρακάτω μορφής. 



ΕΙΔΟΠΟΙΗΣΗ ΕΙΣΠΡΑΞΗΣ
Οργανισμός:
Ο.Β.Ι.
Κωδικός Πληρωμής:
RF92907725200000000080223
Ποσό:
50,00
Ονοματεπώνυμο ή Επωνυμία Εντολέα:
ΟΡΓΑΝΙΣΜΟΣ ΒΙΟΜΗΧΑΝΙΚΗΣ ΙΔΙΟΚΤΗΣΙΑΣ (Ο.Β.Ι.)
Ημερομηνία Πληρωμής:
2019-07-01
Ώρα Πληρωμής:
00:00:00
BIC Τράπεζας Εντολέα:
CRBAGRAAXXX



Τα τελευταία ψηφία του κωδικού σημαίνουν τον Αριθμό Υπόθεσης
RF92907725200000000080223 

Ετσι το Ταμείο μπορεί με ευκολία να συσχετίσει την συγκεκριμένη είσπραξη με την κατάθεση που έχει παραλάβει από την πλευρά του το Τμήμα Καταθέσεων. 

Το Ταμείο λαμβάνει περιοδικά από την Τράπεζα συγκεντρωτικές καταστάσεις ως συνήθως, οι οποίες έχουν μόνο χρήση ελεγκτική διότι :
Έχει γίνει δεκτό από όλες τις πλευρές ότι η στιγμή της είσπραξης όπως και με την κάρτα είναι η στιγμή εγκυροποίησης της αίτησης. Η νομικά αποδεκτή. Και όχι εκείνη που τα χρήματα πιστώνονται στο λογαριασμό. 
